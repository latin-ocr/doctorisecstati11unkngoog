196 mmm 1 SENTENTIARUM. — msr. xxvl

Sanctus, Εἴθ est proprium solius Patris, non quia non est natus ipse, sed quod
unum Filium genuit3 propriumque est solius Filii, non quia ipse non genuit, sed
quia de Patris essentia natus est3 proprium vero Spiritus Sancti est, non quia
nec natus est ipse nec genuit, sed quia solus de Patre Filioque procedit. Ecce
breviter assignavit tres proprietates trium personarum, quarum una non est alia.
Hoc enim significavit, quum dixit : Aliud est genuisse quam natum esse, aliudque
procedere, id est, alia proprietas sive notio est generatio, et alia nativitas, et alia
processio : quae aliis nominibus dicuntur, paternitaS, filiatio, spiratio. Has proprie-
tates designant nomina personarum, scilicet Pater, Filius, Spiritus Sanctus : quae
relativa sunt et ad se invicem dicuntur, quia notant relationes quae non sunt Deo
accidentaleS, sed in ipsis personis ab aeterno sunt immutabiliter, ut non modo appel-
lationes sint relativae, sed etiam relationes sive notiones in rebus ipsis, scilicet
in personis sint.

C. Quod non omnia quae de Deo dicuntur, secundum substantiam dicuntur,-
. Quaedam enim secundum relationem dicuntur, nihil tamen secundum
accidens.

Quocirca sciendum est, non omne quod dicitur de Deo, dici secundum substan-

· tiam, quia quaedam dicuntur secundum relationem ε quae non est accidens, quia non
Apgne '⁹5³‘ est mutabilis. Unde Augustinus in quinto libro de rl'rinitate ait : Nihil in Deo
2:²1⁸?th secundum accidens dicitur, quia nihil ei accidit. Nec tamen omne quod dicitur, se-
cundum substantiam de Deo dicitur. In rebus creatis atque mutabilibus quod non
secundum substantiam dicitur, restat ut secundum accidens dicatur. In Deo autem
nihil quidem secundum accidens dicitur, quia nihil in eo mutabile est aut amissi-
bile. Nec tamen omne quod dicitur de De0, secundum substantiam dicitur. Dicitur
enim ad aliquid, sicut Pater ad Filium, et Filius ad Patrem : quod non est accidenS,
quia et ille semper est Pater, et ille semper est Filius, et ita semper, quia semper
natus est Filius, nec coepit unquam esse Filius, Quod si aliquando esse coepisset
aut aliquando desineret esse Filius, secundum accidens diceretur. Et quia Pater non
dicitur Pater nisi ex eo quod est ei Filius, et Filius non dicitur Filius nisi ex eo
quod habet Patrem ε non secundum substantiam haec dicuntur, sed ad invicem ista
dicuntur3 neque tamen secundum accidens, quia et quod dicitur Pater et quod
dicitur Filius, aeternum atque incommutabile est eis. Ecce aperte his verbis osten-
ditur, quaedam dici de Deo secundum substantiam, quaedam secundum relationem,
nihil tamen secundum accidens. ostenditur etiam proprietas Patris esse quod habet
Filium, et proprietas Filii, quod habet Patrem. Ideoque quum dixit aeternum et
incommutabile esse quod Pater dicitur et quod Filius dicitur, ita intelligi voluit, id
est, proprietas qua Pater est Pater, et proprietas qua Filius est Filius, aeterna est et
incommutabilis, quia et Pater semper est Pater, et Filius semper Filius. Unde et

Hilarius proprietates personarum assignans, in duodecimo libro de Trinitate ait:

