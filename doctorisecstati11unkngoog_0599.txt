unm 1 summanum -- msr. xmv 587

quia et alius et melior potest esse moduS. Et secundum hoc concedi potest, quia
ea quae facit, potest facere melius et aliter quam facit ε quia potest quibusdam
meliorem modum exsistendi praestare, et quibusdam alium. Unde Augustinus in
tertiodecimo libro de Trinitate dicit, quod fuit et alius modus nostrae liberationis Apguerfi-
possibilis De0‚ qui omnia potest3 sed nullus alius nostrae miseriae sanandae fuit con· ἓῖιῗιιῗῖ iffi*
venientior. — Potest ergo Deus eorum quae facit, quaedam alio modo meliori, quae-
dam alio modo aeque bon0, quaedam etiam minus bono facere quam facit: ut tamen

modus referatur ad qualitatem operiS‚ id est creaturae, non ad sapientiam CreatoriS.

D. Utrum Deus semper possit omne quod olim potuit.

Praeterea quaeri solet, utrum Deus semper possit omne quod olim potuit. Quod
quibusdam non videtur, dicentibus : Potuit Deus incarnari, et potuit mori et resur-
gere, et alia hujusmodi, quae modo non potest. Potuit ergo quae modo non potest,
et ita habuit potentiam quam modo non habet : unde videtur potentia ejus im-
minuta.

Ad quod dicimus, quia sicut omnia semper soit quae aliquando scivit, et semper
vult quae aliquando voluit, nec unquam aliquam scientiam amittit vel voluntatem
mutat quam habuit3 ita omnia semper potest quae aliquando potuit, nec unquam
aliqua potentia sua privatur. Non est ergo privatus potentia incarnandi vel resur-
gendi, licet non possit modo incarnari vel resurgere. Sicut enim potuit olim incar-
nari, ita et potest modo incarnatus esse : in quo ejnsdem rei potentia monstratur.
Ut enim olim scivit se resurrecturum et modo scit se resurrexisse, nec est alia
scientia, illud olim scivisse, et hoc modo scire, sed eadem omnino; et sicut voluit
olim resurgere et modo resurrexisse, in quo unius rei voluntas exprimitur3 ita
potuit olim nasci et resurgere, et modo ipse potest natus fuisse et resurrexisse, et
est eiusdem rei potentia. Si enim posset modo nasci et resurgere, non esset idem
posse. Verba enim diversorum temporum diversis prolata temporibus et diversis
adjuncta adverbiiS, eumdem faciunt sensum : ut modo loquentes dicimuS, Iste po-
test legere hodie3 cras autem dicemuS, Iste potest legisse, vel, Potuit legere heri ε
ubi * unius rei monstratur potentia. Si autem diversis temporibus loquenteS, ej usdem · ubique
temporis verbis et adverbiis utamur, dicentes hodie, Iste potest legere hodie3 et
dicentes craS, Iste potest hodie legere ε non idem sed diversa dicimus eum posse.

Fateamur ergo Deum semper posse quidquid semel potuit (id est, habere omnem
illam potentiam quam semel habuit, et illius omnis rei potentiam cujus semel
hahuit), sed non semper posse facere omne illud quod aliquando potuit facere.
Potest quidem facere aut fecisse quod aliquando potuit, similiter quidquid voluit
et vult (id est, omnem quam habuit voluntatem et modo habet, et cujuscumque
rei voluntatem habuit et modo habet); non tamen vult esse vel fieri omne quod
aliquando voluit esse vel fleri, sed vult fuisse vel factum esse. Ita et de scientia

Dei dicendum est.

